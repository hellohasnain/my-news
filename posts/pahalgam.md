---
title: "  "
subtitle: "   "
date: "22-04-2025"
featured_image: "/images/pahalgam.jpg"
category: ["News", "Terror "]
author: "Hasnain Raza"
---

Pahalgam Attack- : जम्मू-कश्मीर में मशहूर टूरिस्ट प्लेस पहलगाम में मंगलवार दोपहर को बड़ा टेरर अटैक हो गया। यहां आतंकवादियों ने टूरिस्टों पर अंधाधुंध फायरिंग कर दी। आतंकवादियों की संख्या तीन से चार बताई जा रही है जो सेना और पुलिस जैसी वर्दी में थे। सभी के पास एके-47 और अन्य हथियार थे। अब तक 26 लोगों की मौत हो गई है। वहीं इस आतंकी हमले में छत्तीसगढ़ की राजधानी रायपुर के समता कॉलोनी निवासी व्यापारी दिनेश मिरानिया को भी गोली लगी थी, जिनकी इलाज के दौरान मौत हो गई है। इस घटना के बाद छत्तीसगढ़ के मुख्यमंत्री विष्णुदेव साय ने पहलगाम में हुए कायराना आतंकी हमले में रायपुर निवासी दिनेश मिरानिया के दुःखद निधन पर गहरा शोक व्यक्त किया है। उन्होंने कहा कि यह नृशंस और अमानवीय कृत्य अत्यंत निंदनीय है। आतंकवाद मानवता के लिए सबसे बड़ा खतरा है, और इसे किसी भी रूप में स्वीकार नहीं किया जा सकता।

मुख्यमंत्री श्री साय ने कहा कि दुःख की इस घड़ी में राज्य सरकार पीड़ित परिवार के साथ खड़ी है। स्थानीय प्रशासन और संबंधित अधिकारियों को पीड़ित परिवार को हरसंभव सहायता उपलब्ध कराने के निर्देश दिए गए हैं।

<img src="/images/cm.jpeg" alt="Fire in Central Market" width="100%" />
