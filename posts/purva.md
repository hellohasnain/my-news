---
title: "  UPSC Success Story: IPS ट्रेनिंग से छुट्टी लेकर की दोबारा तैयारी, पूर्वा को मिली बड़ी सफलता
"
subtitle: "   "
date: "23-04-2025"
featured_image: "/images/purva.webp"
category: ["News", "Success "]
author: "Hasnain Raza"
---

UPSC Success Story- रायपुर। महोबा बाजार में रहने वाली पूर्वा अग्रवाल आइएएस बनने में कामयाब हो गई है। मंगलवार को संघ लोक सेवा आयोग(यूपीएससी) की तरफ से सिविल सेवा 2024 के परिणाम जारी कर दिए हैं। पूर्वा को देशभर में 65वीं रैंक मिली है। तीसरे प्रयास में पूर्वा आईएएस बनीं हैं। इससे पहले 2023 में उन्हें देशभर में 189वीं रैंक मिली थी, जिसे छत्तीसगढ़ कैडर में आइपीएस मिला था। उन्होंने प्रशिक्षण से एक वर्ष का अवकाश लेकर फिर से तैयारी की और बीते वर्ष हुई गलतियों को सुधारकर आईएएस बनने में कामयाब हुई हैं। उन्होंने बताया कि दिल्ली के श्रीराम कॉलेज आफ कामर्स से स्नातक की पढ़ाई की।

पढ़ाई के दौरान ही सिंगापुर में इंटर्नशिप किया। इंटर्नशिप के दौरान ही मल्टीनेशनल कंपनी में 30 लाख रुपये के वार्षिक पैकेज के साथ जाब आफर हुई। जाब नहीं करके उन्होंने सिविल सेवा की तैयारी करने का निर्णय लिया। उल्लेखनीय है कि छत्तीसगढ़ से पांच प्रतिभागी यूपीएससी परीक्षा में उत्तीर्ण हुए हैं। इनमें मुंगेली के अर्पण चोपड़ा को 313वीं रैंक, जगदलपुर की मानसी जैन को 444वीं, अंबिकापुर के केशव गर्ग को 496वीं और यहीं की शची जायसवाल को 654वीं रैंक मिली है।
