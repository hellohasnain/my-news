---
title: "लापरवाह थानेदार निलंबित: भाटापारा में छेड़छाड़ के आरोपी पर नरमी बरतना पड़ा भारी, उप निरीक्षक भी किया गया लाइन हाजिर"
subtitle: "भाटापारा में नाबालिग बच्ची के साथ छेड़छाड़ के मामले में लापरवाही बरतने पर थाना प्रभारी और उप निरीक्षक को निलंबित कर दिया गया है। जांच में दोनों की भूमिका में लापरवाही पाई गई।"
date: "20-04-2025"
featured_image: "/images/ti.webp"
category: ["News", "Crime"]
author: "Hasnain Raza"
---


भाटापारा। छत्तीसगढ़ के भाटापारा शहर थाना क्षेत्र में एक नाबालिग बच्ची के साथ छेड़छाड़ के गंभीर मामले में लापरवाही बरतने पर थाना प्रभारी प्रवेश तिवारी और उप निरीक्षक को तत्काल प्रभाव से हटाकर लाइन अटैच कर दिया गया है। यह कार्रवाई जिला पुलिस अधीक्षक बलौदाबाजार-भाटापारा द्वारा की गई है।

मिली जानकारी अनुसार घटना कुछ इस तरह से है की 8 अप्रैल 2025 को पीड़ित पक्ष द्वारा नाबालिग के साथ छेड़छाड़ की शिकायत दर्ज कराई गई थी। इस मामले में एक्शन लेने में थाना भाटापारा शहर द्वारा ढिलाई बरती गई। 

पोक्सो एक्ट के तहत मामला दर्ज

मामले की गंभीरता को देखते हुए 11 अप्रैल को अपराध क्रमांक 248/2025 धारा 74 पोक्सो एक्ट के तहत मामला दर्ज किया गया। वरिष्ठ अधिकारियों द्वारा की गई प्रारंभिक जांच में थाना प्रभारी एवं संबंधित उप निरीक्षक की भूमिका में स्पष्ट लापरवाही पाई गई, जिसके चलते यह कार्रवाई की गई है।

गंभीर मामलों में लापरवाही बर्दाश्त नहीं होगी : एसपी

एसएसपी द्वारा जारी आदेश के अनुसार, पीड़ित परिवार से संवेदनशीलता के साथ व्यवहार नहीं किया गया और कार्रवाई में अनावश्यक देरी की गई, जिससे पुलिस होने की छवि को ठेस पहुंची है। इसी के चलते यह सख्त कदम उठाया गया है। पुलिस अधीक्षक ने स्पष्ट किया कि ऐसे मामलों में लापरवाही किसी भी स्तर पर बर्दाश्त नहीं की जाएगी और आगे भी यदि कोई अधिकारी या कर्मचारी लापरवाही बरतेगा तो उसके विरुद्ध सख्त कार्रवाई की जाएगी।
