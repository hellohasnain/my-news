---
title: "CG – बेकाबू यात्री बस सड़क किनारे पलटी,15 से ज्यादा यात्री घायल,मची चीखपुकार,ओरछा जाने के दौरान हुआ हादसा…"
subtitle: "छत्तीसगढ़ के नारायणपुर से  भीषण सड़क हादसे की खबर आ रही है, बताया जा रहा है कि यहां यात्री  बस अनियंत्रित होकर सड़क किनारे पलट गई, इस हादसे में 17 से ज्यादा लोग घायल हो गए,जिन्हें उपचार के लिए अस्पताल पहुंचाया गया है।
."
date: "17-04-2025"
featured_image: "/images/accident.png"
category: ["News", "accident"]
author: "Hasnain Raza"
---

  छत्तीसगढ़ के नारायणपुर से  भीषण सड़क हादसे की खबर आ रही है, बताया जा रहा है कि यहां यात्री  बस अनियंत्रित होकर सड़क किनारे पलट गई, इस हादसे में 17 से ज्यादा लोग घायल हो गए,जिन्हें उपचार के लिए अस्पताल पहुंचाया गया है।

जानकारी के मुताबिक़ मामला नारायणपुर कोतवाली थाना क्षेत्र की है,जहां बस्तर ट्रेवल्स की बस यात्रियों को लेकर नारायणपुर से ओरछा जा रही थी,उसी दौरान गढ़बेंगाल चौक के पास बेकाबू बस अनियंत्रित होकर पलट गई,इस हादसे में करीब बीस लोग घायल बताए जा रहे हैं,जिन्हें उपचार के लिए जिला अस्पताल नारायणपुर भेजा गया, वहीं घटना के बाद मौके पर चीखपुकार मच गई थी।

जानकारी के मुताबिक हादसे के वक्त बस में पचास से ज्यादा यात्री सवार थे, बताया जा रहा है कि बस तेज रफ़्तार में थी.. जिसके चलते गढ़बेंगाल मोड़ के पास अनियंत्रित हो पलट गई,इधर हादसे की सूचना मिलते ही पुलिस मौक़े पर पहुंची और मामले की जांच शुरु कर आगे की कार्रवाई में जुट गई है।

