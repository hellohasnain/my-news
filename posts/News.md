---
title: " CG : दलित युवक के साथ हैवानियत की इंतहा, Video सामने आने के बाद हरकत में आई पुलिस "
subtitle: "  कोरबा जिला में राजस्थान के दो नाबालिग लड़कों के साथ दरिंदगी किये जाने का सनसनीखेज मामला सामने आया है। बताया जा रहा है कि राजस्थान के भिलवाड़ा से युवको को आईसक्रीम फैक्ट्री में काम करने के लिए बुलवाया गया था।  "
date: "19-04-2025"
featured_image: "/images/dalit.png"
category: ["News", "Crime "]
author: "Hasnain Raza"
---

कोरबा 19 अप्रैल 2025। कोरबा जिला में राजस्थान के दो नाबालिग लड़कों के साथ दरिंदगी किये जाने का सनसनीखेज मामला सामने आया है। बताया जा रहा है कि राजस्थान के भिलवाड़ा से युवको को आईसक्रीम फैक्ट्री में काम करने के लिए बुलवाया गया था। काम करने के बाद जब युवकों ने अपने वेतन की मांग की तो उल्टे फैक्ट्री के संचालक ने उन पर चोरी का आरोप लगाते हुए उनकी ना केवल बेरहमी से पिटाई कर दी, बल्कि युवकों को करंट लगाने के साथ ही उनके नाखून भी उखाड़ दिये। पीड़ित युवकों ने किसी तरह अपनी जान बचाकर वापस राजस्थान पहुंचने के बाद इस घटना की शिकायत पुलिस में दर्ज करायी है। वहीं इस मारपीट की घटना का वीडियों भी सोशल मीडिया में वायरल हो रहा है।

जानकारी के मुताबिक ये पूरा घटनाक्रम सिविल लाइन थाना क्षेत्र का है। बताया जा रहा है कि बुधवारी क्षेत्र में संचालित आईसक्रीम फैक्ट्री में राजस्थान भिलवाड़ा के दो नाबालिग युवकों को काम पर रखा गया था। आरोप है कि दोनों युवको ने पूरे महीने काम करने के बाद जब फैक्ट्री के संचालक से अपना वेतन मांगा, तब उल्टे मालिक ने उन पर 30 हजार रूपये चोरी का गंभीर आरोप लगा दिया। दोनों युवकों ने जब इस आरोप का विरोध किया, तब युवकों को फैक्ट्री में बंधक बनाकर उनके साथ बर्बरता करते हुए उनकी बुरी तरह से पिटाई कर दी गयी। इस पूरे घटनाक्रम का वीडियों भी सामने आया है, जिसमें पीड़ित युवक आरोपियों से रहम की भीख मांगते नजर आ रहे है।

लेकिन आरोपी उन्हे करंट लगाने के साथ ही उन्हे बुरी तरह से पीटते हुए नजर आ रहे है। इस घटना के बाद पीड़ित अभिषेक भांबी और विनोद भांबी किसी तरह अपनी जान बचाकर वापस राजस्थान पहुंचे। जहां जाकर उन्होने स्थानीय गुलाबपुरा पुलिस थाने में इस घटना की रिपोर्ट दर्ज करायी है। जहां पुलिस ने शून्य में अपराध दर्ज कर कोरबा पुलिस को इस घटना की जानकारी दी है। साथ ही पीड़ित युवको के साथ हुई बर्बरता का वीडियों भी सामने आया है। इस घटना की जानकारी सामने आने के बाद कोरबा सिविल लाइन थाना में आरोपियों के खिलाफ अपराध दर्ज कर उनकी तलाश शुरू कर दी है।

source -NWnews
