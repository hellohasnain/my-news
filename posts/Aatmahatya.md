---
title: "एक और मर्द ने खत्म की अपनी जिंदगी ,पत्नी की बेवफाई से था आहत, मरने से पहले बनाया वीडियो"
subtitle: "  जिस घरवाली के लिए उसने गांव छोड़ा, वही उससे बेवफाई कर दूसरों के साथ चली गयी. पत्नी की बेवफाई से युवक इतना निराश हुआ कि फांसी के फंदे पर झूल गया. "
date: "19-04-2025"
featured_image: "/images/hatya.webp"
category: ["News", "Crime "]
author: "Hasnain Raza"
---

रामपुर: महाराष्ट्र के मुंबई की तेज़ रफ्तार भागदौड़ में रोज़ी-रोटी कमाने पहुंचे रामपुर के युवक के नसीब में मायानगरी की चमकदमक नहीं बल्कि अंधेरा था. जिस घरवाली के लिए उसने गांव छोड़ा, वही उससे बेवफाई कर दूसरों के साथ चली गयी. पत्नी की बेवफाई से युवक इतना निराश हुआ कि फांसी के फंदे पर झूल गया. आत्महत्या करने से पूर्व आरिफ ने वीडियो बनाकर सोशल मीडिया पर भी वायरल किया था, जिसमें उसने पत्नी और दो युवकों को अपनी मौत का जिम्मेदार बताया है.

जानकारी के अनुसार रामपुर की टांडा तहसील के गांव दड़ियाल का रहने वाला आरिफ मुंबई के मलाड में फर्नीचर का काम करता था. वह शादी करके अपनी पत्नी को भी मुंबई ले गया और उसके साथ खुशी-खुशी रहने लगा लेकिन माया नगरी की चमक दमक ने उसकी जिंदगी में अंधेरा भर दिया. क्योंकि उसकी पत्नी उसे छोड़ कर दो युवकों के साथ चली गयी. खबर यह भी है कि वह आरिफ को धमकाती भी थी. इसी बीच मंगलवार यानि कि 15 अप्रैल को मुंबई के मलाड के एक सुनसान जगह पर युवक का शव पेड़ से लटका हुआ मिला. शिनाख्त होने पर परिजनों को सूचना दी गयी. मृतक के भाई अनस ने बताया कि हम दड़ियाल के रहने वाले हैं. हम बहुत गरीब परिवार से हैं. हमारे पास सिर्फ एक ही कमरा है. हमारे भाई बाहर 5 साल से काम कर रहे थे. 1 साल में ईद पर घर आते थे. लेकिन इस साल वह नहीं आए. उनकी बीवी 6 दिन से फरार थी.

जब मेरे भाई को पता चला तो उन्होंने आत्महत्या कर ली. मेरे भाई की पत्नी यानि कि मेरी भाभी मेरे भाई को परेशान करती थी. उनसे पैसे मांगती थी. साथ ही उन्हें अपने प्रेमी के जरिए धमकाती भी थी. उन्होंने इसकी शिकायत पुलिस में भी की थी. लेकिन पुलिस की तरफ से मामले में कोई कार्रवाई नहीं की गई. लगातार प्रताड़ित किए जाने से वह अवसाद में चले गए थे. ऐसे में उन्होंने आत्महत्या कर ली. हम लोगों ने भाई की पत्नी की शिकायत उसके माता-पिता से भी की थी. लेकिन उन्होंने इस पर ध्यान नहीं दिया और कहा कि ये हमारा काम नहीं है. आप लोग समझाइए.

video width="100%" controls>
  <source src="/images/hatya.mp4" type="video/mp4">
  Your browser does not support the video tag.
</video>
