---
title: "बस स्टैंड नगरी में बड़ा हादसा टला, पुराने गड्ढे में जा फंसी कार , नगरवासी लगातार कर रहे है बनवाने की मांग"
subtitle: " "
date: "19-04-2025"
featured_image: "/images/insta.jpg"
category: ["News", "Nagri "]
author: "Hasnain Raza"
---
नगरी बस स्टैंड पर बड़ा हादसा टला, प्रशासन की लापरवाही से जनता में आक्रोश

आज दिनांक 19 अप्रैल को नगरी बस स्टैंड में एक बड़ा हादसा होते-होते टल गया। बस स्टैंड के मुख्य प्रवेश द्वार पर स्थित एक गहरा और पुराना गड्ढा लंबे समय से खतरे का कारण बना हुआ है, लेकिन अब तक इसे न तो ढका गया है और न ही वहां किसी प्रकार की चेतावनी या सुरक्षा व्यवस्था की गई है।

आज इसी गड्ढे में एक कार का पहिया फंस गया, जिससे उसका टायर फट गया। गनीमत रही कि कोई बड़ी जनहानि नहीं हुई। बताया जा रहा है कि अब तक इस गड्ढे के कारण 8 से 9 वाहन क्षतिग्रस्त हो चुके हैं।

स्थानीय लोगों में इस बात को लेकर गहरा रोष है कि आखिरकार इस लापरवाही की जिम्मेदारी किसकी है? लगातार हो रहे नुकसान के बावजूद प्रशासन द्वारा कोई ठोस कदम नहीं उठाया जा रहा है। लोगों का कहना है कि ऐसा प्रतीत होता है जैसे प्रशासन किसी बड़े हादसे का इंतजार कर रहा है।

अब समय आ गया है कि जिम्मेदार अधिकारी इस मामले को गंभीरता से लें और जनता की सुरक्षा के लिए अविलंब उचित कदम उठाए।

<img src="insta1.jpg" alt="Fire in Central Market" width="100%" />
।
<img src="insta2.jpg" alt="Fire in Central Market" width="100%" />

