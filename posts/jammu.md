---
title: " CG News: आतंकी हमले में छत्तीसगढ़ का व्यापारी  घायल, आतंकियों ने चलाई गोली"
subtitle: "   "
date: "22-04-2025"
featured_image: "/images/jammu.jpg"
category: ["News", "Crime "]
author: "Hasnain Raza"
---
छत्तीसगढ़ - जम्मू-कश्मीर में आज हुए आतंकी हमले में राजधानी रायपुर के एक व्यापारी को गोली लगने की खबर सामने आई है। बताया जा रहा है कि रायपुर के समता कॉलोनी में रहने वाले कारोबारी दिनेश मिरानिया को इस आतंकी हमले में गोली लगने से घायल हो गए। घटना के बाद उन्हें तुरंत स्थानीय अस्पताल में भर्ती कराया गया है।

जानकारी के मुताबिक रायपुर में रहने वाले कारोबारी दिनेश मिरानिया अपने परिवार के साथ जम्मू-कश्मीर घूमने गए हुए थे। इस यात्रा के दौरान आज हुए आतंकी हमले में वे भी गोली की चपेट में आ गए। बताया जा रहा है कि आतंकियों द्वारा की गयी फायरिग के दौरान दिनेश मिरानिया को भी गोली लग गयी। जिसके बाद उन्हें स्थानीय अस्पताल में भर्ती कराया गया है। इधर इस घटना की जानकारी मिलते ही रायपुर स्थित उनके परिजनों और परिचितों में चिंता का माहौल है।

जम्मू-कश्मीर प्रशासन और सुरक्षा एजेंसियों द्वारा हमले की जांच की जा रही है।आपको बता दे जम्मू कश्मीर के पहलगांव में हुए आतंकी हमले में सैलानियों पर हुए गोलीबारी की घटना में एक सैलानी की मौत हो गयी है। वहीं कई सैलानी घायल है। इस आतंकी हमले के बाद सेना के जवानों ने क्षेत्र को पूरी तरह से घेरकर आॅपरेशन शुरू कर दिया है।
