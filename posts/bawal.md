---
title: "बारातियों का बवाल : आपस में लड़ते-लड़ते नगर पालिका कर्मी के घर में भी की तोड़फोड़, मामला दर्ज"
subtitle: "लोरमी में आपस में लड़ाई करते बाराती अचानक नगर पालिका कर्मचारी के घर में घुस गए और तोड़फोड़ करने लगे, उन्होंने उनके बाईक को भी तोड़ा। पुलिस ने इस पर मामला दर्ज कर लिया है। "
date: "19-04-2025"
featured_image: "/images/shadi.webp"
category: ["News", "Crime "]
author: "Hasnain Raza"
---

लोरमी। छत्तीसगढ़ के लोरमी में बारातियों ने नगर पालिका कर्मचारी के घर में तोड़फोड़ की है। पुलिस ने इस पर मामला दर्ज कर लिया है। दरअसल लोरमी नगर निगम के वार्ड नं 11 में बारात आए हुए थे, सभी नाच-गाने में व्यस्त थे तभी अचानक इस घटना को अंजाम दिया गया। 


बाराती कर रहे थे आपस में लड़ाई---

पीड़ित नगर पालिका कर्मचारी श्रावण ध्रुव ने बताया की रात करीब 12 से 1 बजे थे, कि अचानक बाराती आपस मे मार पीट करने लगे तभी उनकी नजर घर की तरफ पड़ी फिर क्या कर रहे हो कह कर हमारे घर आ गए और पूरा घर का दरवाजा तोड़ दिया, गमला तोड़ दिया और फिर क्या था मोटर साइकिल को भी पूरा तोड़ फोड़ करके चले गए। इस मामले में थाना प्रभारी को लिखित शिकायत किया गया है, फिर भी अब तक कोई कार्रवाई नहीं हुआ है। 

थाना प्रभारी मीडिया से बचते नजर आए---

इस पूरे मामले में थाना प्रभारी से बात करने पर वे मीडिया से बचते नजर आए। आखिर किसने किया मारपीट और आखिर क्यों नगर पालिका के कर्मचारियों को ही निशाना साधा गया और उन्हीं के घर में ही आखिर क्यों किया गया तोड़ फोड़ यह जाँच का विषय बना हुआ है। फिलहाल लोरमी पुलिस की पड़ताल जारी है।
