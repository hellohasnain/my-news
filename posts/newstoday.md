---
title: "CG न्यूज अपडेट : दलित नाबालिग को बंधक बनाकर मारपीट करने वाले 5 आरोपियों को पुलिस ने किया गिरफ्तार, सीएसपी ने कहा…जल्द ही अन्य लोगोें को भी किया जायेगा अरेस्ट"
subtitle: " कोरबा में राजस्थान के 2 नाबालिग युवको को बंधक बनाकर मारपीट करने वाले 5 आरोपियों को पुलिस ने गिरफ्तार कर लिया है। "
date: "19-04-2025"
featured_image: "/images/crime.jpeg"
category: ["News", "Crime "]
author: "Hasnain Raza"
---

कोरबा में राजस्थान के 2 नाबालिग युवको को बंधक बनाकर मारपीट करने वाले 5 आरोपियों को पुलिस ने गिरफ्तार कर लिया है। आपको बता दे सिविल लाइन थाना क्षेत्र के बुधवारी क्षेत्र में आईसक्रीम फैक्ट्री में काम करने राजस्थान से आये 2 युवको को वेतन मांगने पर संचालक द्वारा जमकर मारपीट करने के साथ ही करंट लगाकर प्रताड़ित किया गया था। पीड़ित युवको ने राजस्थान लौटने के बाद इस घटना की शिकायत पुलिस में दर्ज करायी थी। राजस्थान पुलिस से घटना की जानकारी मिलने के बाद अब कोरबा पुलिस ने इस मारपीट की घटना में शामिल 5 आरोपियों को अरेस्ट कर लिया है। वहीं अन्य आरोपियों की पहचान कर जल्द ही उन्हे भी अरेस्ट करने की बात कही जा रही है।

गौरतलब है कि एक दिन पहले ही सोशल मीडिया में राजस्थान के दो युवको के साथ हैवानियत का वीडियों सामने आया था। इस मामले को लेकर राजस्थान के गुलाबपुरा पुलिस थाने से कोरबा पुलिस को घटना की जानकारी मिली थी। जिसमें पुलिस द्वारा पीड़ित अभिषेक भांबी और विनोद भांबी के साथ कोरबा में मारपीट होने की जानकारी दी गयी। इस जानकारी के बाद जब कोरबा पुलिस ने मामले में अपराध दर्ज कर आरोपियों की पतासाजी शुरू की गयी।

पीड़ित युवको ने राजस्थान के ही रहने वाले आईसक्रीम का कारोबार करने वाले छोटू गुर्जर और मुकेश शर्मा के साथ ही उनके साथियों पर मारपीट का गंभीर आरोप लगाया गया था। पीड़ित युवको के शिकायत के आधार पर पुलिस अधिकारियों के निर्देश पर सिविल लाइन थाने में आरोपियों के खिलाफ अपराध दर्ज कर मौके पर पुलिस टीम ने आज छापामार कार्रवाई की। पुलिस की टीम ने मौके से इस घटना में शामिल 5 आरोपियों को गिरफ्तार किया है। कोरबा सीएसपी भूषण एक्का ने बताया कि इस घटना में शामिल अन्य आरोपियों के संबंध में पतासाजी की जा रही है। जल्द ही उनकी भी गिरफ्तारी कर ली जायेगी।
