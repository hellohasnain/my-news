---
title: "Raipur Crime News: पेट्रोल-डीजल की कालाबाजारी पर एक्शन, मंदिर हसौद में छापेमारी, ₹28 लाख का सामान जब्त "
subtitle: "   "
date: "22-04-2025"
featured_image: "/images/raipur.jpg"
category: ["News", "Crime "]
author: "Hasnain Raza"
---

Raipur Crime News:  प्रतीक चौहान. रायपुर. मंदिर हसौद थाना क्षेत्र में रायपुर पुलिस ने पेट्रोल और डीजल की अवैध कालाबाजारी के खिलाफ बड़ी कार्रवाई की है. उच्च पदस्थ सूत्रों के मुताबिक चार अलग-अलग स्थानों पर छापेमारी में भारी मात्रा में ज्वलनशील पदार्थ, वाहन और उपकरण जब्त किए गए. कुल जब्त सामग्री की कीमत करीब 28 लाख रुपये आंकी जा रही है. इस पूरे मामले में तीन आरोपियों को गिरफ्तार किया गया, जबकि एक मौके से फरार हो गया. पुलिस ने धारा 287 BNS और 3, 7 EC Act के तहत मामले दर्ज किए हैं. पुलिस जल्द पूरे मामले का खुलासा कर सकती है.

यादव ढाबा पर छापा
पुलिस सूत्रो के मुताबिक गुजरा फाटक के यादव ढाबा पर छापा मारा गया, जहां राहुल यादव (24) को 4610 लीटर पेट्रोल, एक ब्राउजर वाहन (CG-04-PT-6190), और अन्य सामग्री के साथ पकड़ा गया. जब्त सामग्री की कीमत 8.11 लाख रुपये है. राहुल को गिरफ्तार कर लिया गया.

RIT कॉलेज के पास कार्रवाई
RIT कॉलेज के सामने खाद गोदाम के पास सुब्रजीत मुदुली (40) और दीप्ती रंजन (35) को 800 लीटर डीजल और एक पिकअप वाहन (CG-04-NY-9787) के साथ पकड़ा. जब्त सामग्री की कीमत 75,000 रुपये है. दोनों को गिरफ्तार किया गया.

एमएम कॉलेज उमरिया में रेड
एमएम कॉलेज उमरिया में अमरेश साव उर्फ बबली (35) के गोदाम पर छापा मारा. 31 ड्रम पेट्रोल, डीजल, और इथेनॉल (कुल 8.77 लाख रुपये) के साथ दो वाहन और उपकरण जब्त किए गए. अमरेश गिरफ्तार हुआ.

इंदिरा कॉलोनी में छापेमारी
इंदिरा कॉलोनी में गोलू उर्फ नोहर रात्रे (33) के गोदाम पर रेड डाली. 6600 लीटर पेट्रोल, 1400 लीटर इथेनॉल, दो पिकअप वाहन, और अन्य सामग्री (कुल 10.94 लाख रुपये) जब्त की गई. नोहर मौके से फरार हो गया.
